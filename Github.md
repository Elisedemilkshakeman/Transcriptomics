Door gebruik te maken van Github kan er duidelijk weergegeven worden hoe het onderzoek is uitgevoerd, welke data er is gebruikt en welke resultaten er uiteindelijk zijn gevonden. Daarnaast maakt versiebeheer het ook mogelijk om elke uitgevoerde wijziging bij te houden, en zo geen wijzingen te verliezen of juist wel eerdere versies te bereiken. Dit werd gedaan door alles te verdelen in duidelijke mappen en referenties te maken naar de gebruikte figuren en data. Deze mappen zorgen er ook voor dat alle data en resultaten makkelijk terug te vinden zijn voor een lezer.

De data was daarnaast ook open weergegeven in een map, waardoor het traceerbaar is hoe de resultaten tot stand zijn gekomen. Deze data is gestructureerd weergegeven door namen te geven aan de bestanden die duidelijk maken wat elk bestand bevat. Zo heeft elk data bestand in de bestandsnaam staan welke sample het is (controle of niet) en of het de forward of reverse data is. Daarnaast is het volledige script beschikbaar om duidelijk te laten zien hoe alles is uitgevoerd en met welke data. 
Alle gevonden informatie is ook na te lezen door gebruik te maken van de map "bronnen". Anders dan de standaard literatuurlijst, is de gebruikte literatuur in pdf vorm terug te vinden in de eerder genoemde map. Op deze manier is het onderzoek duidelijk weergegeven en zou het reproduceerbaar zijn voor een lezer.
