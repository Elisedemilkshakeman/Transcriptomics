Tijdens het uitvoeren van een onderzoek is het van groot belang om alle data efficiënt en gestructureerd te beheren. Hiermee wordt ervoor gezorgd dat alle data op de juiste wijze wordt meegenomen in analyses, doordat de data voor jezelf duidelijk is opgesteld en weergegeven. Op deze manier maak je het voor jezelf makkelijker en worden er minder snel fouten gemaakt. Daarnaast kan het gestructureerd opslaan en weergeven van resultaten en data ervoor zorgen dat het voor lezers goed te interpreteren is. Ook is het van groot belang dat de data op de juiste, veilige manier wordt opgeslagen, zodat patiënten data niet verspreid kan worden.

Dit gestructureerd opslaan kan gedaan worden door een bepaalde mappenstructuur aan te houden. Zo kan er een algemene map aangemaakt worden voor het project, zodat alles van dit specifieke project zich op dezelfde plek bevind. Binnen deze map worden er mappen gemaakt per onderdeel van het project, zoals bijvoorbeeld bronnen, resultaten, data. Op deze manier kan er op onderdeel gezocht worden naar data, maar zonder goede naamgeving heeft deze indeling geen zin. Dit wordt opgelost door elk bestand een duidelijke en beschrijvende titel te geven, bijvoorbeeld bij datasets: geeft elk bestand een naam die aangeeft of het een controle is of testsample, en in dit geval of het forward of reverse data is. Zo weet je precies welk bestand welke data bevat. Voor de resultaten is het van belang dat de bestandsnaam de naam van de uitgevoerde test bevat en, als er verschillende bestanden zijn voor elk sample, de samplenaam. Op deze manier is het makkelijk te achterhalen welke resultaten het bestand bevat. Eventuele bestandsnamen van figuren kunnen vertellen wat voor figuur het is en welke resultaten het weergeeft.

Met behulp van versiebeheer wordt het verlies van werk en het gebruik van verouderde bestanden voorkomen, door de registratie van elke aanpassing. Hiermee worden wijzigingen aan documenten of software bijgehouden, zodat eerdere versies bereikbaar zijn.

In het geval van dit onderzoek, is er gebruik gemaakt van Rstudio om een script van de analyse te creëren. In het script zelf kunnen stappen verduidelijkt worden door bijschriften te maken in het script, door middel van '#' wordt de tekst duidelijk gescheiden van het script zelf. Hiermee kan er makkelijk teruggevonden worden welk stuk van het script bij welke stap in de analyse hoort. Om dit script vervolgens naar buitenstaanders te communiceren kan er gebruik gemaakt worden van Github (zoals in dit onderzoek), E-mail, GoogleDrive of zelfs Discord. 

Zoals eerder gezegd, is het efficiënt en gestructureerd opslaan van data van groot belang om gevoelige data veilig te houden. Hiervoor kan gebruik gemaakt worden van een beveiligde map of cloud, waar alleen toegang toe is bij het invoeren van bijvoorbeeld een code. 

Maar tegenover deze beveiligde informatie staat wel het belang van open data en het publiceren van datasets. Hiermee kan iedereen namelijk nagaan waar de resultaten van een onderzoek vandaan komen en dat deze ook kloppen. 
Al deze stappen zorgen uiteindelijk namelijk voor dat er een sterk onderzoek staat en dat het voor zowel de onderzoeker als een lezer duidelijk is.
